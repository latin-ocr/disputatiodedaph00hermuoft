Summo magistratu academico, quem per hunc annum gessi, prope-
modum perfunctus nihil reliqui habeo nisi ut benevolentiae et obse-
quio vestro, Cives academici, commendem successorem rite creatum
et Augustissimi Regis ejusdemque Academiae nostrae Rectoris Magni-
ficentissimi clementia confirmatum, virum clarissimum gravissimum

AUGUSTUM HENRIGUM RIT'DER I).

quem quum jam in superiore hujus muneris administratione strenuum
diligentem humanum ut quem maxime cognoveritis, nulla causa est,
quapropter singulari mea laudatione prosequar. Unum igitur restat,
ut Deus Optimus Maximus consilia ejus fortunet Academiamque illius
regimini creditam caelesti tutela amplecti pergat, hanc ipsam autem
ut demereamur, novi Prorectoris curas in communi salute promo-
venda sedulo adjuvemus.

His auditis quum meum esset no‚Å∂vun1 Prorectorem velut coena
quadam aditiali ex antiquae eruditionis penu depromta excipere, in
Daphnidis fabulam incidi, quam pastorum Siculorum oribus tradi-
tam princeps, ut videtur, Stesichorus Himeraeus in carminis argu-
mentum contulit, ex eorum autem poetarum numero, qui ad nostram
aetatem pervenerunt, Theocritus identidem sic attigit, ut et ipse
semper inter locupletissimos ejus auctores haberetur, et quicquid
praeterea de illa sabula traditum esset, in hoc illustrando praecipuum
locum inveniret. Eadem tamen quum non solum in grammaticorum
manibus varias et multiplices formas induisset, sed a poetis quoque
et ipso adeo Theocrito aliis locis aliter tractata esse videretur, acer-
rima eruditorum studia excitavit, qui aut diversas formas inter se

